Το PSDM ATHENS είναι μια ομάδα νέων δημιουργών περιεχομένου και influencers που τους συνδέει το κοινό όραμα και η όρεξη για προσφορά στην κοινωνία, πάντοτε με επίκεντρο τον άνθρωπο. Με περισσότερα από 100 ενεργά μέλη από κάθε επαγγελματικό και καλλιτεχνικό υπόβαθρο, χρησιμοποιεί την πολυδιάστατη φύση της για να προσφέρει μέσα από τις πολυάριθμες δράσεις της, την πολύτιμη βοήθεια και την υποστήριξή της σε χιλιάδες ανθρώπους που καθημερινά επικοινωνούν και γνωστοποιούν τα προβλήματά τους.

Η στενή συνεργασία της ομάδας και με το έργο σημαντικών εγχώριων φιλανθρωπικών οργανώσεων, έχει καταφέρει να ενισχύσει ακόμα περισσότερο το σημαντικό αυτό έργο της παροχής υποστήριξης και συνδρομής στα μείζονος σημασίας ανθρώπινα προβλήματα. Μια από τις σημαντικότερες συνεργασίες της ομάδας αποτελεί η συνεργασία της με το “Χαμόγελο του Παιδιού”, όπου μέσα από αυτήν τη σύμπραξη αντιμετωπίστηκαν πάνω από 100 περιπτώσεις παιδιών-θυμάτων ενδοοικογενειακής βίας και υποστηρίχθηκαν δεκάδες περιπτώσεις παιδιών που πάσχουν από σπάνιες και κληρονομικές παθήσεις ή επιβιώνουν κάτω από συνθήκες δριμείας ανέχειας. Σημαντικές ήταν και οι ενέργειες της ομάδας στα περιστατικά της Εύβοιας και της Καρδίτσας, όπου οι φονικές πλημμύρες κατέστρεψαν περιουσίες και αφαίρεσαν ανθρώπινες ζωές.
